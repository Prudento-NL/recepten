---
layout: post
title: "Mosterdsoep"
tags: [soep]
date: 2019-01-15
---

Dit is een recept voor een simpele mosterdsoep die vooraf kan worden bereid. De soep laat zich ook prima invriezen en opwarmen.  

<sub><sup>
**4 personen**    
**Bereidingstijden:** Totaal: 20 - 30 minuten  
</sup></sub>

## IngrediÃ«nten

| 40 gram     | roomboter            |
|:----------- |:-------------------- |
| 40 gram     | bloem                |
| 1 liter     | tuinkruiden bouillon |
| 1 deciliter | slagroom             |
| 2 stuks     | eieren               |
| 4 eetlepels | franse mosterd       |

| ***Alternatieven:***              |
|:----------------------------- |
| - mosterd naar keuze          |
| - kippen- of groente bouillon |

## Bereidingswijze
1. Smelt de **roomboter** in een ruime pan
2. Roer de **bloem** erdoor
3. Laat het mengsel op een laag pitje ongeveer 5 minuten pruttelen; roer af en toe.  
   Als de massa te droog wordt, dan alvast een beetje **bouillon** toevoegen.
4. Giet er al roerend met een garde, met kleine scheutjes tegelijk, de **bouillon** bij  
   Blijf roeren tot het mengsel glad is alvorens de volgende hoeveelheid **bouillon** in de pan te gieten.
5. Laat de soep nog 1-2 minuten zachtjes koken (of draai het vuur uit en warm de soep vlak voor het opdienen weer op)
6. Splits de **eieren**; gebruik de eierdooiers
7. Klop de **slagroom** half stijf
8. Meng de room met de eierdooiers
9. Haal de pan van het vuur
10. Roer eerst de **mosterd** door de soep en daarna het room-dooiermengsel

-----------------------------------------------------------------------
### Extra informatie  
- Serveer met warme broodjes en roomboter
- Kruidenboter kan een te sterke smaak hebben en teveel overheersen  

---
layout: post
title: "Friese uiensoep"
tags: [soep]
date: 2019-09-08
---

Deze Friese uiensoep is een simpel te maken en lekkere maaltijdsoep. De soep wordt ook wel sipelsop (wat Fries is voor uiensoep) genoemd.

<sub><sup>
**4 personen**    
**Bereidingstijden:** Totaal: 30 minuten; Voorbereiding: 5 minuten; Kooktijd: 25 minuten  
**Hulpmiddelen:** soeppan
</sup></sub>

## Ingrediënten

| 50 gram    | boter                                |
|:---------- |:------------------------------------ |
| 500 gram   | uien (grof gesnipperd)               |
| 50 gram    | bloem                                |
| 1,25 liter | runderbouillon (van bouillonblokjes) |
| 4 stuks    | eieren (hardgekookt)                 |

## Voorbereiding
1. Snipper de uien grof
2. Maak de runderbouillon
3. Kook de eieren (hardgekookt)

## Bereidingswijze
1. Smelt de **boter** in de soeppan
2. Fruit de grofgesnipperde **uien** in 6-8 minuten lichtbruin (karameliseren)
3. Roer de **bloem** erdoor en fruit ongeveer 1 minuut mee
4. Schenk al roerend de **runderbouillon** erbij
5. Breng de soep al roerend aan de kook en laat de soep 10 minuten zachtjes koken
6. Prak de hardgekookte **eieren**
7. Serveer de uiensoep in soepkommen of en diep bord en schep het geprakte ei in het midden  

-----------------------------------------------------------------------
### Extra informatie  
- Voor een vegatarische soep gebruik je groentebouillon
- Strooi geraspte kaas over de soep
- Leg op iedere kom soep 3 stukjes stokbrood. Strooi geraspte kaas erop en zet de kommen nog even onder de gril op 250° zodat de kaas mooi gratineert
- Op internet zijn heel veel recepten te vinden van uiensoep met allerlei mogelijke variaties, zoek eens voor inspiratie en andere smaken
